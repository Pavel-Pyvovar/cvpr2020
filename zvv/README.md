Найпершою і найголовнішою справою буде вибрати назву команди і записатись в табличку в цій же папці. У вас уже є OpenCV і навички роботи з зображеннями і не тільки, далі залишився мізер: 

Кожен учасник або учасниця команди спершу обирає дескриптор (один із розглянутих у лекціях або ж знайдений окремо) та предмет на прикладі якого відбуватиметься дослідження. 

Маючи те і інше напоготові кожен учасник бригади має зняти не менше сотні фото предмета, варіюючи його розміщення та ракурс в кадрі, освітлення, наявність візуальних перешкод, зашакаленість зображення, фокусну віддаль та тремтіння рук. Сотня фото обраного предмету на однаковій сцені з однаковою якістю зйомки, але з різних ракурсів на жаль не підійде, постарайтесь наполегливо варіювати сцени і умови зйомки. До цих фото варто додати невелику підбірку зображень, що не містять предмет, або ж містять предмет візуально подібний до вашого, штук 20 повинно вистачити, якщо залишиться натхнення можна й більше. 

Після чого ми нарешті дійшли до цікавого, а саме до дослідження:

1. Вам потрібно згенерувати обраний дескриптор для обраного предмета
2. після чого з його допомогою розпізнати об’єкт на всій тестовій вибірці 
3. Проходячи по вибірці потрібно збираючи при цьому такі метрики: 
* відносна кількість правильно суміщених ознак, 
* похибка локалізації (відстань між реальним розміщенням предмета в кадрі та розпізнаним) 
* відносний час обробки фото в залежності від розміру зображення. 

Метрики мають зберегтись у файлику для подальших досліджень. 


Наступним кроком ви обмінюєтесь об’єктом з колегою, і уже маючи готову збиралку метрик, обчислюєте їх для предмета вашого сусіда, таким чином у вас збирається 9 наборів даних, по три на дескриптор. 


Самою ж ідеєю лаби є дослідити розбіжності у роботі ваших дескрипторів та виконати порівняльний аналіз їх поведінки, сформулювати висновки з викладками і прикладами так аби було зрозуміло вам та, сподіваюсь, усім вашим колегам. 

Таким чином кінцевим результатом буде від вас гуглдок з описом виняткових особливостей, сильних та слабких сторін дескриптора і обгрунтуванням чому вони поводяться саме так.

Бажано аби не було більше однієї групи з однаковою комбінацією дескрипторів, хіба що ви об’єднаєтесь і влаштуєте вашим двом дескрипторам страхітливо прискіпливе дослідження.


Сорци, дослідні вибірки фото, зібрані метрики залляти на Гітхаб та кинути посиланням мені на пошту, в сабж листа копіпастимо "[CVPR 2020]" і далі що хочете, хоч ента намалюйте. 

Оберіть у команді одну контактну персону з пошти якої прилетить готова лаба і відбуватиметься подальша комунікація.
